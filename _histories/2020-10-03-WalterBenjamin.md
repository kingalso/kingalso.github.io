---
title: 'ולטר בנימין - אניגמה במספר חלקים'
date: 2020-10-03 00:00:00
featured_image: '/images/history/WB1.jpg'
excerpt: 'היו מקומות בהם יכולתי להרוויח מעט, והיו מקומות בהם יכולתי להתקיים ממעט, אך מעולם לא היו אלה אותם המקומות' 
category: History
tags: [History, Y2020, Jewish]
---

<h3 align="right"><strong>ולטר בנימין - אניגמה במספר חלקים - הקדמה</strong></h3>

<div class="gallery" data-columns="2">
	<img src="/images/history/WB2.jpg">
</div>

<strong>
״היו מקומות בהם יכולתי להרוויח מעט, והיו מקומות בהם יכולתי להתקיים ממעט, אך מעולם לא היו אלה אותם המקומות.״ (ולטר בנימין)
</strong>

<p dir="rtl"> 
איך כותבים על האיש שידע להגדיר דברים, תופעות, מקומות יותר טוב מכולם ? איך כותבים על האיש שהמציא דרכים חדשות לכתוב ?  איך כותבים על מי שכתב מאמרים עוד בתיכון אבל אח״כ כמעט לא הצליח לפרסם דבר עד שנות השלושים שלו ? איך כותבים על מי שהיה קנאי לפרטיותו ובאותו זמן שיתף פעולה או חצה את דרכו של כמעט כל מי שהיה לו מה לומר בשנות העשרים והשלושים בגרמניה ? איך כותבים על מישהו שהיה לכאורה החנון האולטימטיבי, ומצד שני הרפתקן, מאהב, מהמר, ומשוטט סדרתי ? איך כותבים על מישהו שהסתיר מההורים שלו את ידיעת קבלת הדוקטורט שלו על מנת להמשיך לקבל מהם דמי מחייה בגיל עשרים ושבע ?  איך כותבים על מישהו ששנים משך באף פרופסרים נכבדים ממקימי האוניברסיטה העברית שניסו לסדר לו מקום ואף שלמו לו מלגה ללימוד עברית - שפה שמעולם לא טרח ללמוד ? איך כותבים על מישהו שבא ממשפחה אמידה בברלין אבל היה תפרן כמעט כל חייו הבוגרים, שנתמך על ידי חברים ומכרים, וגם המשיך לטפח אוספים יקרי ערך באותו הזמן ?
</p>

<p dir="rtl"> 
בזמן מותו, בשנת 1940, בנימין היה דמות יחסית שולית בחיי הרוח והאקדמיה בגרמניה ובטח בעולם. היום הוא נחשב לאחד מאנשי הרוח המרכזיים שלפני מלחמת העולם ה-ii, חדשן ופורץ דרך בבלשנות, בבקורת ספרותית והסטורית, בכתיבה על מדיומים תרבותיים, ומספר העבודות האקדמיות הנכתבות עליו הוא כביר. בגרמניה היה נהוג בשנים אלה להגיש עבודה שוות ערך לעבודת דוקטורט כתנאי קבלה למשרה באוניברסיטה. בשנת 1926 עבודת ההביליטציה שהגיש לאוניברסיטת פרנקפורט נדחתה על ידי מנחיו בטענה שהיא לא קריאה. הדחייה סתמה את הגולל על שנים רבות, מאז סיים את עבודת הדוקטורט בשווייץ ב 1919, בהן ניסה למצוא תקן באחת האוניברסיטאות בגרמניה. היום הדחייה הזו היא כתם על הפקולטה למדעי הרוח באותה האוניברסיטה. במספר חלקים אנסה לספר מי היה ולטר בנימין, מה היה סיפור חייו, ואולי בלי נדר גם אנסה לתאר קצת ממה שכתב.
</p>

[חלק א׳ - ביוגרפיה: 1892 עד 1926 - השנים הבונות והמתסכלות](WalterBenjamin2)

[חלק ב׳ - ביוגרפיה: 1927 עד 1933 - שנות הפריצה](WalterBenjamin3)

[חלק ג׳ - ביוגרפיה: 1933 עד 1940 - שנות הגלות והסוף](WalterBenjamin4)


<br>

{% include share.html %} 

---

<!-- <p dir="rtl"> </p> -->
